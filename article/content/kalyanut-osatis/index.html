<h4>รอยยิ้มของผู้คนบนท้องถนน รถตุ๊ก ๆ รถสองแถว ร้านอาหารข้างทาง ร้านค้าหาบเร่ คนขายลอตเตอรี่ คือภาพจำของวิถีชีวิตคนกรุงที่กัลยณัฏฐ์ โอษธีศ ถ่ายทอดออกมาเป็นผลงาน “เสน่ห์กทม.” ผลงานที่เต็มไปด้วยรายละเอียดอันน่าสนใจ และคว้ารางวัลชนะเลิศ ระดับชั้นมัธยมศึกษาตอนต้น</h4><h4><span style="color: inherit; font-family: inherit;">อะไรคือเบื้องหลังแนวคิดของภาพนี้ มีที่มาที่ไปอย่างไร วันนี้เราพาไปพูดคุยกับกัลยณัฏฐ์ โอษธีศ หรือน้องพร้อม ศิลปินรุ่นเยาว์จากโรงเรียนโพธิสารพิทยากร</span></h4><h4 style="text-align: center; "><img src="https://p-u.popcdn.net/attachments/images/000/032/018/large/IMG_8883.JPG?1618980439" class="attachment" style="max-width: 100%;"><i style="color: inherit; font-family: inherit; font-weight: normal; font-size: 14px; text-align: center;">พร้อม - กัลยณัฏฐ์ โอษธีศ</i></h4><h5>น้องพร้อมเริ่มต้นสนใจศิลปะได้อย่างไร<br><span style="font-weight: normal;">เริ่มสนใจศิลปะตั้งแต่เด็ก ๆ เพราะว่าพี่สาวเป็นคนวาดรูปเหมือนกัน พอเห็นพี่สาววาดก็เลยอยากวาดตามบ้าง</span></h5><h5><br>เรียนรู้ศิลปะจากที่ไหน<br><span style="font-weight: normal;">ศึกษาด้วยตนเอง อย่างเวลาที่เราไปรับรางวัล เราก็จะชอบไปดูงานของคนอื่นว่าเป็นแบบไหน สไตล์ไหน แล้วก็ดูจากสื่ออินเทอร์เน็ตต่าง ๆ อย่างงานที่ชอบศึกษาเป็นพิเศษก็จะเป็นของอาจารย์ประทีป คชบัว และอาจารย์สังคม ทองมี</span></h5><h5><br>สไตล์ และเทคนิคที่เราถนัด<br><span style="font-weight: normal;">สไตล์ของหนูก็คือการเอาสิ่งรอบ ๆ ตัวมาวาด และมาปรับแต่งให้เป็นสไตล์ของเรา ส่วนเทคนิคที่ถนัดคือการ Drawing และการใช้สีมาร์คเกอร์</span></h5><h5 style="text-align: center; "><img src="https://p-u.popcdn.net/attachments/images/000/032/019/large/IMG_8843.JPG?1618980518" class="attachment" style="max-width: 100%; width: 191.58px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/032/020/large/IMG_8842.JPG?1618980593" class="attachment" style="max-width: 100%; width: 191.58px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/032/021/large/IMG_8845.JPG?1618980633" class="attachment" style="max-width: 100%; width: 190.968px;"><i style="font-weight: normal; color: inherit; font-family: inherit; font-size: 14px;"><br></i></h5><h5 style="text-align: center; "><i style="font-weight: normal; color: inherit; font-family: inherit; font-size: 14px;">ผลงาน Drawing ของน้องพร้อม - กัลยณัฏฐ์ โอษธีศ</i></h5><h6 style="text-align: center;"><img src="https://p-u.popcdn.net/attachments/images/000/032/022/large/IMG_8839.JPG?1618980689" class="attachment" style="max-width: 100%; width: 306.47px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/032/023/large/IMG_8846.JPG?1618980705" class="attachment" style="max-width: 100%; width: 307.031px;"><i style="font-weight: normal; color: inherit; font-family: inherit;"><br></i></h6><h6 style="text-align: center;"><i style="font-weight: normal; color: inherit; font-family: inherit;">“ในน้ำมีปลา ในนามีข้าว” และ “ไทยมันอยู่ในสายเลือด” ผลงานส่วนตัวที่น้องพร้อมชื่นชอบ และหยิบมาให้เราชม</i></h6><h5 style="text-align: left;">“ในน้ำมีปลา ในนามีข้าว” และ “ไทยมันอยู่ในสายเลือด”<br><span style="font-weight: normal; color: inherit; font-family: inherit;">ภาพแรกพูดถึงความอุดมสมบูรณ์ของประเทศไทย ที่สะท้อนให้เห็นจากวลีที่เราคุ้นเคยคือประโยคที่ว่า “ในน้ำมีปลา ในนามีข้าว” ส่วนภาพ “ไทยมันอยู่ในสายเลือด” เล่าถึงการละเล่นของไทย ส่วนตัวเป็นคนที่อยากเล่นการละเล่นไทย เลยอยากจะถ่ายทอดถึงความสนุกสนานการละเล่นของเด็กสมัยก่อน</span></h5><h6 style="text-align: left;"><img src="https://p-u.popcdn.net/attachments/images/000/032/024/large/14-015.jpg?1618980774" class="attachment" style="max-width: 100%;"><br></h6><h6 style="text-align: center; "><span style="font-weight: normal;"><i>ผลงาน “เสน่ห์กทม.” ที่ได้รับรางวัลชนะเลิศ ระดับชั้นมัธยมศึกษาตอนต้น ในโครงการจินตนาการ สืบสาน วรรณกรรมไทย กับอินทัช ปีที่ 14 </i></span><a href="http://www.intouchstation.com/awarded-works/14-015/">www.intouchstation.com/awarded-works/14-015/</a></h6><h5 style="text-align: left;">ที่มาของผลงาน “เสน่ห์กทม.” และทำไมถึงเลือกวรรณกรรมเรื่อง “ครอบครัวกลางถนน” มาถ่ายทอดเป็นผลงานชิ้นนี้<br><span style="font-weight: normal;">วรรณกรรมเล่มนี้เป็นวรรณกรรมที่มีเนื้อหาเกี่ยวกับวิถีชีวิตของคนในกรุงเทพฯ เป็นบริบทของผู้คนที่เกี่ยวกับการใช้ชีวิตในกรุงเทพฯ เลยเกิดเป็นแรงบันดาลใจที่ทำให้เราอยากถ่ายทอดวิถีชีวิตของคนกรุงออกมาเป็นภาพนี้<br></span><span style="font-weight: normal;">ส่วนรายละเอียดของภาพก็ได้มาจากประสบการณ์ตรง เวลาเราไปโรงเรียน ไปข้างนอก เราก็จะเห็นเหตุการณ์ต่าง ๆ แล้วก็เก็บรวบรวมเหตุการณ์เหล่านั้นมาใส่ในภาพ ๆ เดียวกัน</span></h5><h5 style="text-align: left;"><span style="font-weight: normal;"><br></span>เทคนิคที่ใช้ในภาพนี้<br><span style="font-weight: normal;">ใช้สีมาร์คเกอร์ สีอะครีลิค และปากกากันน้ำ ส่วนตัวเราถนัดใช้สีมาร์คเกอร์อยู่แล้ว ซึ่งทำให้เราลงรายละเอียดได้เยอะกว่า ส่วนสีอื่น ๆ ใช้สำหรับการลงพื้นหลัง</span></h5><h5 style="text-align: left;"><span style="font-weight: normal;"><br></span>ความหมายที่แฝงอยู่ในผลงาน “เสน่ห์กทม.”<br><span style="font-weight: normal;">สถานการณ์รถติดในกรุงเทพฯ ทุกคนก็จะคิดว่ามันเป็นความทุกข์ มันเป็นความเครียดนะ แต่ถ้าเราลองมองอีกมุมมองนึง เราก็จะได้พูดคุยกับผู้คนได้มากขึ้น เราก็จะได้หันไปเจอเหตุการณ์ต่าง ๆ ที่ดูมีความสุข เราได้ซื้อของ เป็นความสุขเล็ก ๆ ระหว่างที่เรารอไฟแดง รอรถติด</span></h5><h6 style="text-align: center;"><img src="https://p-u.popcdn.net/attachments/images/000/032/025/large/Artboard_12-100.jpg?1618980957" class="attachment" style="max-width: 100%;"><span style="font-weight: normal;"><i>ผลงาน “เสน่ห์กทม.” บน Online Exhibition&nbsp;</i><a href="http://www.intouchstation.com/3d-exhibition" style="font-family: inherit; background-color: rgb(255, 255, 255);">www.intouchstation.com/3d-exhibition</a></span></h6><h5 style="text-align: left;"><span style="color: inherit; font-family: inherit;">คิดว่าการอ่านวรรณกรรมช่วยเสริมสร้างจินตนาการในการสร้างสรรค์ผลงานศิลปะอย่างไร<br></span><span style="color: inherit; font-family: inherit; font-weight: normal;">เวลาที่เราสร้างสรรค์ผลงานศิลปะ ถ้าไอเดียมันตัน เราไม่มีจินตนาการเพิ่มเติม การที่เราอ่านหนังสือ อ่านวรรณกรรมมันจะช่วยเสริมสร้างจินตนาการ ทำให้เรามีข้อมูล มีเนื้อหา ทำให้เราจินตนาการเติมแต่งเนื้อหาของเราได้มากขึ้น นอกจากวรรณกรรม การสังเกตสิ่งรอบ ๆ ตัวก็เป็นสิ่งสำคัญ ที่จะช่วยเสริมจินตนาการของเรา</span></h5><h5 style="text-align: left;"><span style="color: inherit; font-family: inherit;"><br></span><span style="color: inherit; font-family: inherit;">ศิลปะมีประโยชน์อย่างไรกับชีวิตของเรา<br></span><span style="color: inherit; font-family: inherit; font-weight: normal;">ศิลปะสำหรับหนู ทำให้ได้รับโอกาสทางการศึกษา อย่างส่วนตัวก็ได้โควตาเข้าเตรียมอุดมฯ เป็นโควตาความสามารถพิเศษทางด้านศิลปะ เพราะว่าเราเก็บพอร์ทจากการที่เราได้รับรางวัลจากโครงการต่าง ๆ แล้วลองยื่นพอร์ทไป แล้วเขาก็รับเลือกเรา เราก็เลยรู้สึกว่าเป็นโอกาสดี ๆ สำหรับคนที่วาดรูปเป็น หรือว่ากล้าที่จะวาดรูป เราก็เลยอยากจะให้ทุกคนลองวาดภาพส่งเข้าประกวด นอกจากนั้นก็จะได้รับทุนการศึกษา ในการซื้ออุปกรณ์แล้วก็จ่ายค่าเล่าเรียนของเราด้วย</span></h5><h5 style="text-align: left;"><span style="color: inherit; font-family: inherit;"><br></span><span style="color: inherit; font-family: inherit;">อนาคตอยากเรียนต่อด้านศิลปะ และทำงานด้านศิลปะเป็นอาชีพไหม<br></span><span style="color: inherit; font-family: inherit; font-weight: normal;">ส่วนตัวตอนนี้ยังไม่ได้คิดเรื่องนี้ แต่ว่าก็จะวาดรูปต่อไปเรื่อย ๆ เพราะว่าศิลปะก็เป็นสิ่งที่เราชอบอยู่แล้ว</span></h5><h5 style="text-align: left;"><span style="color: inherit; font-family: inherit; font-weight: normal;"><br></span></h5><h4 style="text-align: left;"><span style="color: inherit; font-family: inherit; font-weight: normal;">สามารถรับชมผลงานทั้งหมดในโครงการจินตนาการ สืบสาน วรรณกรรมไทย กับอินทัช ปีที่ 14 ผ่าน Virtual Exhibition และซื้อผลงานศิลปะที่ได้รับรางวัลในปีที่ 14 ได้ที่ </span><a href="http://www.intouchstation.com">www.intouchstation.com</a><span style="color: inherit; font-family: inherit; font-weight: normal;">&nbsp;</span><span style="color: inherit; font-family: inherit; font-weight: normal;">รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</span></h4><h6 style="text-align: left;"><br></h6>

