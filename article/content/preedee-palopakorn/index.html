<h4 style="text-align: center; "><span style="font-weight: normal;">จากความสนใจในวิชาวิทยาศาสตร์ โดยเฉพาะทางด้านพืช และความหลากหลายทางชีวภาพ ประกอบกับการอ่านวรรณกรรม “เรียนรู้วิทยาศาสตร์จากธรรมชาติ” สู่การสร้างสรรค์ผลงาน “สัมพันธภาพโลกของเรา” ที่ส่งให้น้อง ปรีดี ผโลปกรณ์ หรือน้องดีดี ได้รับรางวัลรองชนะเลิศ อันดับ 1 ในโครงการจินตนาการ สืบสาน วรรณกรรมไทยกับอินทัช ปีที่ 14</span></h4><p style="text-align: center;"><img src="https://p-u.popcdn.net/attachments/images/000/031/925/large/IMG_8860.JPG?1617605658" class="attachment" style="max-width: 100%;"></p><h6 style="text-align: center;"><i style="font-weight: normal;">ดีดี - ปรีดี ผโลปกรณ์</i></h6><h5 style="">เริ่มต้นสนใจศิลปะได้อย่างไร<br><span style="font-weight: normal;">ตั้งแต่จำความได้ก็อยู่กับศิลปะ อยู่กับการวาดภาพ ระบายสี คุณพ่อเองเป็นสถาปนิก สอนวาดภาพมาตั้งแต่เด็ก ๆ แล้วก็ส่งไปเรียนศิลปะดูครับ ก็ชอบ และทำสิ่งนี้ได้ ก็เลยทำต่อมาเรื่อย ๆ</span></h5><h5 style=""><span style="font-weight: normal;"><br></span>สไตล์ และเทคนิคที่เราถนัด<br><span style="font-weight: normal;">เทคนิคที่ถนัดก็จะเป็นการวาดรูปลายเส้นที่มีรายละเอียดค่อนข้างเยอะ แล้วก็การระบายด้วยสีน้ำ</span></h5><h5 style=""><span style="font-weight: normal;"><br></span>อนาคตอยากเรียนต่อด้านศิลปะ และทำงานด้านศิลปะเป็นอาชีพไหม<br><span style="font-weight: normal;">ไม่แน่ใจ แต่ว่าคิดว่าศิลปะจะนำไปประยุกต์ใช้กับอาชีพอื่น ๆ ได้ในอนาคต</span></h5><h6 style="text-align: left;"><i style="font-weight: normal;"><br></i></h6><h6 style="text-align: center;"><img src="https://p-u.popcdn.net/attachments/images/000/031/926/large/IMG_8822.JPG?1617605863" class="attachment" style="max-width: 100%; width: 227.355px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/031/927/large/IMG_8823.JPG?1617605883" class="attachment" style="max-width: 100%; width: 380.156px;"><i style="font-weight: normal;"><br></i></h6><h6 style="text-align: center;"><span style="font-weight: normal;"><i>“เด็กบ้านสวน” และ “นกยูง” ผลงานส่วนตัวที่น้องดีดีชื่นชอบ และหยิบมาเล่าให้เราฟัง</i></span></h6><h5 style="text-align: left;">“เด็กบ้านสวน”<br><span style="font-weight: normal;">ภาพนี้ได้แรงบันดาลใจมาจากหนังสือ “เด็กบ้านสวน” ในตอนที่เล่าถึง “การตำข้าว” ที่เป็นวัฒนธรรมของคนสมัยโบราณ โดยเหตุผลที่เลือกภาพนี้มาเล่าให้เราฟัง เพราะชอบรายละเอียดของสวนที่อยู่ด้านข้าง และชอบตอนที่เอาน้ำมาละเลงตอนตัดเส้นเสร็จ โดยภาพนี้เริ่มจากการร่างโครงของสวน ตามด้วยคน บ้าน หลังจากนั้นก็เริ่มลงสีน้ำ และเมจิคที่ละลายน้ำได้</span></h5><h5 style="text-align: left;"><span style="font-weight: normal;"><br></span>“นกยูง”<br><span style="font-weight: normal;">ที่มาของภาพนี้หลังจากได้เห็นภาพนกยูงสไตล์จีนในอินเทอร์เน็ต จึงได้แรงบันดาลใจ และวาดออกมาเป็นผลงานชิ้นนี้ด้วยสีอะคริลิก</span></h5><h6 style="text-align: left;"><i style="font-weight: normal;"><br></i></h6><h6 style="text-align: center;"><img src="https://p-u.popcdn.net/attachments/images/000/031/929/large/intouch_%E0%B8%9A%E0%B8%97%E0%B8%AA%E0%B8%B1%E0%B8%A1%E0%B8%A0%E0%B8%B2%E0%B8%A9%E0%B8%93%E0%B9%8C_cover-05.jpg?1617606184" class="attachment" style="max-width: 100%; width: 588.98px;"><i style="color: inherit; font-family: inherit; font-weight: normal;"><br></i></h6><h6 style="text-align: center;"><i style="color: inherit; font-family: inherit; font-weight: normal;">ผลงาน “สัมพันธภาพโลกของเรา” ที่ได้รับรางวัลรองชนะเลิศอันดับ 1 ระดับชั้นประถมศึกษา&nbsp;</i><i style="color: inherit; font-family: inherit; font-weight: normal;">ในโครงการจินตนาการ สืบสาน วรรณกรรมไทย กับอินทัช ปีที่ 14&nbsp;</i><i style="color: inherit; font-family: inherit; font-weight: normal;"><a href="http://www.intouchstation.com/awarded-works/14-004" target="_blank">www.intouchstation.com/awarded-works/14-004</a></i></h6><h5 style="text-align: left;">ที่มาของผลงาน “สัมพันธภาพโลกของเรา” และทำไมถึงเลือกวรรณกรรมเรื่อง “เรียนรู้วิทยาศาสตร์จากธรรมชาติ” มาถ่ายทอดเป็นผลงานชิ้นนี้<br><span style="color: inherit; font-family: inherit; font-weight: normal;">เริ่มจากได้เรียนในวิชาวิทยาศาสตร์ จึงนำเรื่องราวจากวิชาวิทยาศาสตร์ โดยเฉพาะทางด้านพืชและความหลากหลายทางชีวภาพ มาเล่าเป็นต้นไม้ เพราะในต้นไม้มีระบบนิเวศที่อุดมสมบูรณ์ เปรียบเสมือนเป็นสังคม ชีวิตการเป็นอยู่ ถ้าเรารู้จักรักษาสังคมก็จะน่าอยู่เหมือนต้นไม้ที่ได้รับการดูแล</span></h5><h5 style="text-align: left;"><span style="color: inherit; font-family: inherit; font-weight: normal;"><br></span><span style="color: inherit; font-family: inherit;">เทคนิคที่ใช้ในภาพนี้<br></span><span style="font-weight: normal;">ผลงานชิ้นนี้ใช้ดินสอร่าง ตัดเส้น ตามด้วยลงสีน้ำ</span></h5><h5 style="text-align: left;"><span style="font-weight: normal;"><br></span><span style="color: inherit; font-family: inherit;">ความหมายที่แฝงอยู่ในภาพนี้<br></span><span style="font-weight: normal;">ระบบนิเวศที่สมบูรณ์ในต้นไม้ ถ้าเรารักษา เราปลูกป่า เราอนุรักษ์สิ่งแวดล้อม แบบคนที่อยู่ตรงข้างล่างภาพ ก็เหมือนการดูแลรากให้เติบโตไปเป็นระบบนิเวศที่อุดมสมบูรณ์ แล้วเราก็จะมีระบบนิเวศแบบนี้อยู่กับเราไปอีกนาน</span></h5><h6 style="text-align: left;"><i style="font-weight: normal;"><br></i></h6><h6 style="text-align: left;"><img src="https://p-u.popcdn.net/attachments/images/000/031/930/large/intouch_%E0%B8%9A%E0%B8%97%E0%B8%AA%E0%B8%B1%E0%B8%A1%E0%B8%A0%E0%B8%B2%E0%B8%A9%E0%B8%93%E0%B9%8C_cover-04.png?1617606244" class="attachment" style="max-width: 100%;"><i style="font-weight: normal;"><br></i></h6><h6 style="text-align: center;"><i style="font-weight: normal;">ผลงาน “สัมพันธภาพโลกของเรา” บน Online Exhibition&nbsp;</i><a href="http://www.intouchstation.com/3d-exhibition">www.intouchstation.com/3d-exhibition</a><i style="color: inherit; font-family: inherit; font-weight: normal;"><a href="http://www.intouchstation.com/3d-exhibition" target="_blank"></a></i></h6><h5 style="text-align: left;"><span style="color: inherit; font-family: inherit;">คิดว่าการอ่านวรรณกรรมช่วยเสริมสร้างจินตนาการในการสร้างสรรค์ผลงานศิลปะอย่างไร<br></span><span style="color: inherit; font-family: inherit; font-weight: normal;">วรรณกรรมช่วยส่งเสริมทำให้เราได้ไอเดีย ความคิด และสมองปลอดโปร่ง และวรรณกรรมที่ชอบอ่านเป็นพิเศษ คือ Harry Potter</span></h5><h5 style="text-align: left;"><span style="color: inherit; font-family: inherit; font-weight: normal;"><br></span><span style="color: inherit; font-family: inherit;">ศิลปะมีประโยชน์อย่างไรกับชีวิตของเรา<br></span><span style="color: inherit; font-family: inherit; font-weight: normal;">ศิลปะทำให้ใช้ชีวิตได้อย่างมีสติ เพราะว่าทำให้เราจดจ่อกับสิ่งที่เราทำ แถมได้ใช้เวลาว่างอย่างเป็นประโยชน์ และพัฒนาตัวเองได้ด้วย</span></h5><h6 style="text-align: left;"><i style="color: inherit; font-family: inherit; font-weight: normal;"><br></i></h6><h4 style="text-align: left;"><i style="color: inherit; font-family: inherit; font-weight: normal;">สามารถรับชมผลงานทั้งหมดในโครงการจินตนาการ สืบสาน วรรณกรรมไทย กับอินทัช ปีที่ 14 ผ่าน Virtual Exhibition และซื้อผลงานศิลปะที่ได้รับรางวัลในปีที่ 14 ได้ที่ </i><a href="http://www.intouchstation.com">www.intouchstation.com</a><i style="color: inherit; font-family: inherit; font-weight: normal;"><a href="http://www.intouchstation.com" target="_blank"></a>&nbsp;</i><i style="color: inherit; font-family: inherit; font-weight: normal;">รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</i></h4><h6 style="text-align: left;"><i style="color: inherit; font-family: inherit; font-weight: normal;"><br></i></h6>

