<p>6 ปรมาจารย์ ด้านศิลปะของไทย ที่สร้างสรรค์ผลงานทางศิลปะไว้มากมายจนได้รับการยอมรับจากผู้คนทั้งไทยและทั่วโลก และมีผลงานที่เป็นเอกลักษณ์แตกต่างกันไปตามสไตล์ของจิตรกรแต่ละคนที่มีเส่น่ห์ ชวนให้ผู้คนล้วนใฝ่ฝันที่จะชื่นชมผลงานด้วยตาตนเองสักครั้งหนึ่งในชีวิต</p>
<p></p>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<img src="https://p-u.popcdn.net/attachments/images/000/027/963/large/%E0%B8%AD.%E0%B8%A8%E0%B8%B4%E0%B8%A5%E0%B8%9B%E0%B9%8C_%E0%B8%9E%E0%B8%B5%E0%B8%A3%E0%B8%B0%E0%B8%A8%E0%B8%A3%E0%B8%B5.jpg?1598594976" class="attachment" style="max-width: 100%;"><br></div>
<div><br></div>
<div>1. อ.ศิลป์ พีระศรี เป็นคนวางรากฐานการเรียนสาขาศิลปะในไทย บิดาแห่งวงการศิลปะร่วมสมัยของไทยก็ว่าได้ ท่านทุ่มเททั้งชีวิตให้กับวงการศิลปะของเมืองไทย ศาสตราจารย์ ศิลป์ พีระศรี (15 กันยายน พ.ศ. 2435 - 14 พฤษภาคม พ.ศ. 2505) เดิมชื่อ คอร์ราโด เฟโรชี – Corrado Feroci ชาวอิตาลีสัญชาติไทย เป็นปูชนียบุคคลคนหนึ่งของไทย โดยได้สร้างคุณูปการในทางศิลปะจนเป็นที่รู้จักกว้างขวาง ทั้งยังเป็นผู้ก่อตั้ง และครูสอนศิลปะในมหาวิทยาลัยศิลปากรจนเป็นที่รักใคร่ นับถือทั้งในหมู่ศิษย์และอาจารย์ และได้รับการยกย่องเป็นปูชนียบุคคลของมหาวิทยาลัยแห่งนี้ มีผลงานที่โดดเด่นหลายอย่างในประเทศไทย</div>
<div><br></div>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;<img src="https://p-u.popcdn.net/attachments/images/000/027/964/large/%E0%B9%80%E0%B8%89%E0%B8%A5%E0%B8%B4%E0%B8%A1%E0%B8%8A%E0%B8%B1%E0%B8%A2_%E0%B9%82%E0%B8%86%E0%B8%A9%E0%B8%B4%E0%B8%95%E0%B8%9E%E0%B8%B4%E0%B8%9E%E0%B8%B1%E0%B8%92%E0%B8%99%E0%B9%8C.jpg?1598595000" class="attachment" style="max-width: 100%;"><br></div>
<div><br></div>
<div>2. เฉลิมชัย โฆษิตพิพัฒน์ ถือเป็นศิลปินเอกของเมืองไทยในยุคปัจจุบันเลยก็ว่าได้ เฉลิมชัย โฆษิตพิพัฒน์ (เกิด 15 กุมภาพันธ์ พ.ศ. 2498) เป็นจิตรกรไทยมีผลงานจิตรกรรมไทยหลายผลงาน เช่น ภาพจิตรกรรมไทยในอุโบสถวัดพุทธประทีป กรุงลอนดอน ประเทศอังกฤษ, เขียนภาพประกอบบทพระราชนิพนธ์ พระมหาชนก และผลงานศิลปะที่ วัดร่องขุ่น ซึ่งมีทั้งงานสถาปัตถยกรรม, ประติมากรรมปูนปั้น และงานจิตรกรรมไทย ได้รับการยกย่องขึ้นเป็น ศิลปินแห่งชาติ สาขาทัศนศิลป์ (จิตรกรรม) ในปี พ.ศ. 2554</div>
<div><br></div>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;<img src="https://p-u.popcdn.net/attachments/images/000/027/965/large/%E0%B8%9B%E0%B8%A3%E0%B8%B0%E0%B8%AB%E0%B8%A2%E0%B8%B1%E0%B8%94_%E0%B8%9E%E0%B8%87%E0%B8%A9%E0%B9%8C%E0%B8%94%E0%B8%B3_.jpg?1598595027" class="attachment" style="max-width: 100%;"><br></div>
<div><br></div>
<div>3. ศาสตราจารย์เกียรติคุณประหยัด พงษ์ดำ มีชื่อเสียงเรื่องภาพพิมพ์แกะไม้คนหนึ่งในเมืองไทย นับแต่ยุคหลังการเปลี่ยนแปลงทางการเมืองและสังคม พ.ศ. 2517 เป็นต้นมา ในความเชี่ยวชาญงานเทคนิคแกะไม้สามารถแลเห็นได้จากผลงานที่เป็นเอกลักษณ์หรือสไตล์เฉพาะตัว ใครไปวัดหลวงพ่อโสธรลองเดินดูภาพบนพื้นวิหาร กับจักรวาลบนเพดานนะ ฝีมืออาจารย์ท่านนี้เลย (28 ตุลาคม พ.ศ. 2477 – 19 กันยายน พ.ศ. 2557) ศิลปินแห่งชาติ สาขาทัศนศิลป์ (ภาพพิมพ์) พ.ศ. 2541, อดีตคณบดี คณะจิตรกรรม ประติมากรรม และภาพพิมพ์ มหาวิทยาลัยศิลปากร, ศิลปินชั้นเยี่ยมในการแสดงศิลปกรรมแห่งชาติ</div>
<div><br></div>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<img src="https://p-u.popcdn.net/attachments/images/000/027/966/large/%E0%B8%AD.%E0%B8%8A%E0%B8%A5%E0%B8%B9%E0%B8%94_%E0%B8%99%E0%B8%B4%E0%B9%88%E0%B8%A1%E0%B9%80%E0%B8%AA%E0%B8%A1%E0%B8%AD.jpg?1598595047" class="attachment" style="max-width: 100%;"><br></div>
<div><br></div>
<div>4. อ.ชลูด นิ่มเสมอ ป็นผู้สร้างสรรค์งานศิลปะช่วงรอยต่อระหว่างยุคเก่ากับยุคใหม่ของ</div>
<div>วงการศิลปะสมัยใหม่ของไทย ท่านสนใจในผลงานศิลปะหลายรูปแบบและได้สร้างสรรค์ผลงาน ศิลปะที่มีคุณค่าไว้เป็นจำนวนมาก ศาสตราจารย์ชลูด นิ่มเสมอ เกิดเมื่อ 2 พฤษภาคม พ.ศ. 2472 ที่จังหวัดธนบุรี เป็นศิลปินผู้มีความเชี่ยวชาญในการสร้างงานหลายประเภท จบการศึกษาจาก วิทยาลัยเพาะช่าง, มหาวิทยาลัยศิลปากร และ ประกาศนียบัตร Diploma of Fine Arts จากสถาบันศิลปะ Accademia di Belle Arti แห่งกรุงโรม อิตาลี โดยในสมัยเรียนที่ศิลปากรนับได้ว่าเป็นศิษย์รุ่นแรกๆของ ศ.ศิลป์ พีระศรี ผลงานที่โดดเด่นได้แก่ ประติมากรรม “โลกุตระ” ด้านหน้าทางเข้าศูนย์การประชุมแห่งชาติสิริกิติ์</div>
<div><br></div>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;&nbsp;<img src="https://p-u.popcdn.net/attachments/images/000/027/967/large/%E0%B8%9B%E0%B8%A3%E0%B8%B0%E0%B9%80%E0%B8%97%E0%B8%B7%E0%B8%AD%E0%B8%87_%E0%B9%80%E0%B8%AD%E0%B8%A1%E0%B9%80%E0%B8%88%E0%B8%A3%E0%B8%B4%E0%B8%8D.jpg?1598595064" class="attachment" style="max-width: 100%;"><br></div>
<div><br></div>
<div>5. ประเทือง เอมเจริญ ศิลปินแห่งชาติ สาทัศนศิลป์ (จิตรกรรม) ผู้สร้างสรรค์ผลงานศิลปะในรูปแบบของตนเอง จนเกิดงานศิลปะอันล้ำค่าที่มีคุณค่ายิ่ง นายประเทือง เอมเจริญ ปัจจุบันอายุ 70 ปี เกิดเมื่อวันที่ 9 ตุลาคม พุทธศักราช 2478 ที่ กรุงเทพมหานคร เป็นศิลปินที่ศึกษาศิลปะด้วยตนเองอย่างมุ่งมั่น อดทน ด้วยการศึกษาค้นคว้างานทางศิลปะอย่างหนัก ศึกษาปรัชญาชีวิตทั้งศิลปะของอินเดีย จีนได้รับการยกย่องว่าเป็นผู้บรรลุศิลปะด้วยตนเอง ท่านได้รับปริญญากิตติมศักดิ์มากมายเลยทีเดียว</div>
<div><br></div>
<div>&nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp; &nbsp;<img src="https://p-u.popcdn.net/attachments/images/000/027/968/large/%E0%B8%84%E0%B8%B8%E0%B8%93%E0%B8%9B%E0%B8%B1%E0%B8%8D%E0%B8%8D%E0%B8%B2_%E0%B8%A7%E0%B8%B4%E0%B8%88%E0%B8%B4%E0%B8%99%E0%B8%98%E0%B8%99%E0%B8%AA%E0%B8%B2%E0%B8%A3_.jpg?1598595082" class="attachment" style="max-width: 100%;"><br></div>
<div><br></div>
<div>6. คุณปัญญา วิจินธนสาร กว่า 3 ทศวรรษบนเส้นทางของศิลปินแห่งชาติ ประจำปี พ.ศ. 2557 สาขาทัศนศิลป์ (จิตรกรรม) ศิลปินผู้สร้างสรรค์งานในรูปแบบจิตรกรรมไทยประเพณี ได้รับปริญญาศิลปบัณฑิตสาขาศิลปไทย จากคณะจิตรกรรม ประติมากรรมและภาพพิมพ์ มหาวิทยาลัยศิลปากร หลังจากนั้นได้รับทุนจากบริติช เคานซิล (British Council) ให้เข้ารับการศึกษาต่อจนสำเร็จการศึกษาระดับประกาศนียบัตรศิลปะภาพพิมพ์ จากสเลด สคูล ออฟ ไฟน์อาร์ต มหาวิทยาลัยคอลเลจลอนดอน (Slade School of Fine Arts,University College London) ณ กรุงลอนดอน ประเทศอังกฤษ เคยดำรงตำแหน่งคณบดี คณะจิตรกรรมประติมากรรมและภาพพิมพ์ และรองอธิบดีฝ่ายศิลปวัฒนธธรมของมหาวิทยาลัยศิลปากร และขณะนี้ยังคงรับเป็นอาจารย์บรรยายพิเศษให้กับทางมหาวิทยาลัยฯ&nbsp;</div>
<div><br></div>
<p></p>


