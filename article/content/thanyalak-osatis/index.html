<h4>จากภาพจำของเมืองกรุงที่ถูกรายล้อมไปด้วยตึกสูง มลพิษ และฝุ่น PM 2.5 แต่น้องพอช - ธัญลักษณ์ โอษธีศ เลือกจะถ่ายทอดเมืองในฝันออกมาเป็นภาพผลงาน ด้วยความเชื่อที่ว่า “อนาคตเปลี่ยนแปลงได้” หากเราลงมือทำ เปลี่ยนอนาคตด้วยการปลูกต้นไม้ เราก็จะมีเมืองที่เต็มไปด้วยธรรมชาติ ผลงานชิ้นนี้ส่งให้เธอคว้ารางวัลรองชนะเลิศอันดับ 2 ในระดับชั้นมัธยมศึกษาตอนปลาย&nbsp;</h4>
<h4><span style="font-weight: normal;">อะไรคือเบื้องหลังแนวคิดของภาพนี้ มีที่มาที่ไปอย่างไร วันนี้เราพาไปพูดคุยกับพอช - ธัญลักษณ์ โอษธีศ ศิลปินวัย 17 ปี จากโรงเรียนเตรียมอุดมศึกษา</span></h4>
<p><img src="https://p-u.popcdn.net/attachments/images/000/032/104/large/Image_from_iOS_%281%29.jpg?1619670205" class="attachment" style="max-width: 100%;"></p>
<h6 style="text-align: center; "><span style="font-weight: normal;"><i>พอช - ธัญลักษณ์ โอษธีศ</i></span></h6>
<h5 style="text-align: left;">น้องพอชเริ่มต้นสนใจศิลปะได้อย่างไร<br><span style="font-weight: normal;">ตอนเด็ก ๆ เป็นคนชอบดูการ์ตูนแอนิเมชัน ชอบพวกคาแรกเตอร์ที่มีลักษณะโดดเด่นและชัดเจน แล้วก็ให้คุณแม่วาดรูปการ์ตูนให้ดู แล้วหนูกับน้องสาวก็วาดตาม หลังจากนั้นก็เลยอยากลองวาดเองบ้าง ก็เลยฝึกวาดดู การ์ตูนที่ชอบดูตอนนั้นก็จะเป็นพวกดิสนีย์อย่าง มู่หลาน ถ้าปัจจุบันก็จะชอบพวกมังงะหรือการ์ตูนญี่ปุ่น เช่น Attack on Titan กับ Jujutsu Kaisen</span></h5>
<h5 style="text-align: left;"><span style="font-weight: normal;"><br></span>เรียนรู้ศิลปะจากที่ไหน<br><span style="font-weight: normal;">ศึกษา และฝึกฝนด้วยตัวเอง จากหนังสือและสื่อต่าง ๆ ไปดูตามนิทรรศการที่จัดแสดงผลงานด้านศิลปะเพื่อไปศึกษาเทคนิคใหม่ ๆ แล้วนำมาพัฒนา และประยุกต์ใช้ให้เกิดเป็นอัตลักษณ์ของตัวเอง</span></h5>
<h5 style="text-align: left;"><span style="font-weight: normal;"><br></span>สไตล์ และเทคนิคที่เราถนัด<br><span style="font-weight: normal;">ถนัดวาดคาแรกเตอร์ตัวการ์ตูน เทคนิคที่ถนัดก็จะเป็นภาพลายเส้น กับการใช้สีมาร์คเกอร์</span></h5>
<h5 style="text-align: left;"><span style="font-weight: normal;"><br></span>อนาคตอยากเรียนต่อด้านศิลปะ และทำงานด้านศิลปะเป็นอาชีพไหม</h5>
<h5 style="text-align: left;"><span style="font-weight: normal;">ในอนาคตอยากเรียนต่อ Digital Art และทำงานด้าน Graphic Designer, Visual Effect หรือ Animator เพราะสามารถนำความรู้ และประสบการณ์ด้านศิลปะ ไปใช้ในการศึกษาต่อ และประกอบอาชีพในอนาคต</span></h5>
<h5 style="text-align: center;"><img src="https://p-u.popcdn.net/attachments/images/000/032/105/large/Image_from_iOS.jpg?1619670288" class="attachment" style="max-width: 100%; width: 295.261px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/032/106/large/IMG_8879.JPG?1619670311" class="attachment" style="max-width: 100%; width: 135.061px;">&nbsp;&nbsp;&nbsp;&nbsp;<img src="https://p-u.popcdn.net/attachments/images/000/032/107/large/IMG_8878.JPG?1619670361" class="attachment" style="max-width: 100%; width: 140.593px;"><span style="font-weight: normal;"><br></span></h5>
<h6 style="text-align: center;"><span style="font-weight: normal;"><i>ผลงานส่วนตัวของน้องพอช ที่น้องพอชชื่นชอบ และหยิบมาให้เราชม</i></span></h6>
<h5 style="text-align: left;">ภาพครอบครัวในชุดไทย<br><span style="font-weight: normal;">ภาพนี้ส่งเข้าประกวดศิลปะเด็กและเยาวชน คอนเซ็ปต์ของภาพนี้ก็คือภาพครอบครัวที่มีความสุขกับเทคโนโลยีปัจจุบัน โดยที่ไม่ลืมความเป็นไทย</span></h5>
<h5 style="text-align: left;"><span style="font-weight: normal;"><br></span>ภาพหมาป่า และภาพกระต่าย<br><span style="font-weight: normal;">เป็นภาพที่ฝึกวาดตอนม.ต้น ฝึกใช้สีไม้ ฝึกลงแสงเงา และฝึกความละเอียดของตัวเองฃ</span></h5>
<h5 style="text-align: center;"><img src="https://p-u.popcdn.net/attachments/images/000/032/108/large/14-031.jpg?1619670463" class="attachment" style="max-width: 100%;"><span style="font-weight: normal;"><br></span></h5>
<h6 style="text-align: center;"><span style="font-weight: normal;"><i>ผลงาน “อนาคตเปลี่ยนแปลงได้” ที่ได้รับรางวัลรองชนะเลิศ อันดับ 2 ระดับชั้นมัธยมศึกษาตอนปลาย ในโครงการจินตนาการ สืบสาน วรรณกรรมไทย กับอินทัช ปีที่ 14 </i></span><a href="http://www.intouchstation.com/awarded-works/14-031/">www.intouchstation.com/awarded-works/14-031/</a><span style="font-weight: normal;"><i><a href="http://www.intouchstation.com/awarded-works/14-031/" target="_blank"></a></i></span></h6>
<h5 style="text-align: left;">ที่มาของผลงาน “อนาคตเปลี่ยนแปลงได้” และทำไมถึงเลือกวรรณกรรมเรื่อง “เด็กชายต้นไม้” มาถ่ายทอดเป็นผลงานชิ้นนี้<br><span style="font-weight: normal;">จากหัวข้อ “รักษ์สิ่งแวดล้อม รักษ์โลกของเรา” ทำให้หนูไปคิดต่อว่าอยากจะถ่ายทอดเมืองที่เต็มไปด้วยธรรมชาติ ต้นไม้ โดยปัจจัยที่จะทำให้ทุกอย่างเป็นจริงได้ก็คือให้ทุกคนร่วมมือกัน แล้วก็ไปเจอวรรณกรรม “เด็กชายต้นไม้” และพบว่าเป็นวรรณกรรมที่เข้ากับสิ่งที่หนูอยากจะถ่ายทอดมากที่สุด และช่วยเสริมจินตนาการให้กับผลงาน</span></h5>
<h5 style="text-align: left;"><br>เทคนิคที่ใช้ในภาพนี้<br><span style="font-weight: normal;">ภาพนี้ใข้สีอะครีลิคและสีมาร์คเกอร์ ซึ่งเป็นสีที่หนูถนัดอยู่แล้ว นอกจากนั้นยังใช้เจลมีเดียมผสมสีอะครีลิคมาสร้าง Texture ในงานให้มีความน่าสนใจมากขึ้น</span></h5>
<h5 style="text-align: left;"><br>ความหมายที่แฝงอยู่ในผลงาน “อนาคตเปลี่ยนแปลงได้”<br><span style="font-weight: normal;">ไอเดียของภาพนี้มาจาก ตอนที่หนูเดินทางจากบ้านและโรงเรียน สองข้างทางมีแต่ตึกและอาคาร ต้นไม้กว่าจะเจอคือนานมาก มลพิษก็เยอะ ฝุ่น PM 2.5 อีก ก็เลยวาดภาพนี้ออกมาเป็นเมืองที่เราอยากจะให้เป็น และรูปมือก็สื่อแทนพวกเราทุกคนที่จะร่วมกันลงมือทำให้เกิดขึ้น</span></h5>
<h5 style="text-align: left;"><span style="font-weight: normal;">อยากให้ทุกคนลองใช้มือสัมผัสต้นไม้แล้วทุกคนจะเข้าใจต้นไม้ รักต้นไม้ แล้วช่วยกันลงมือเปลี่ยนอนาคตด้วยการปลูกต้นไม้ ดูแลใส่ใจ และให้โอกาสต้นไม้เจริญเติบโตไปพร้อมกับความเจริญเป็นเมืองสีเขียว เมืองแห่งอนาคต</span></h5>
<h5 style="text-align: left;"><span style="font-weight: normal;">“ใช่อนาคตเปลี่ยนแปลงได้</span></h5>
<h5 style="text-align: left;"><img src="https://p-u.popcdn.net/attachments/images/000/032/109/large/intouch_%E0%B8%9A%E0%B8%97%E0%B8%AA%E0%B8%B1%E0%B8%A1%E0%B8%A0%E0%B8%B2%E0%B8%A9%E0%B8%93%E0%B9%8C_cover-13.jpg?1619670548" class="attachment" style="max-width: 100%;"><span style="font-weight: normal;"><br></span></h5>
<h6 style="text-align: center;"><span style="font-weight: normal;"><i>ผลงาน “อนาคตเปลี่ยนแปลงได้” บน Online Exhibition </i></span><a href="http://www.intouchstation.com/3d-exhibition" target="_blank">www.intouchstation.com/3d-exhibition</a></h6>
<h5 style="text-align: left;">คิดว่าการอ่านวรรณกรรมช่วยเสริมสร้างจินตนาการในการสร้างสรรค์ผลงานศิลปะอย่างไร<br><span style="font-weight: normal;">การอ่านวรรณกรรมเป็นแรงบันดาลใจในการสร้างจินตนาการของเราที่ดีอย่างหนึ่งค่ะ<br></span><span style="font-weight: normal;">การอ่านหนังสือและวรรณกรรมจะทำให้เกิดจินตนาการ เวลาเราอ่านหนังสือเราก็จะคิดภาพตามไปเรื่อย ๆ เวลาเราคิดภาพตาม จินตนาการที่เกิดมา มันก็คือประสบการณ์ในการใช้ชีวิตของเรา</span></h5>
<h5 style="text-align: left;"><span style="font-weight: normal;"><br></span>ศิลปะมีประโยชน์อย่างไรกับชีวิตของเรา<br><span style="font-weight: normal;">ศิลปะทำให้หนูสามารถทำงานวางแผนได้อย่างเป็นระบบ รู้จักกระบวนการทำงาน รู้ว่าจะต้องทำอะไรก่อน อะไรหลัง แล้วก็กล้าที่จะลองทำอะไรใหม่ ๆ เทคนิคใหม่ ๆ มันก็ต้องพัฒนา และท้าทายกับตัวเองไปเรื่อย ๆ แล้วก็รู้จักเอาสิ่งรอบตัวมาใช้ในงานให้มีความน่าสนใจ</span></h5>
<h5 style="text-align: left;"><span style="font-weight: normal;"><br></span></h5>
<h4><span style="font-weight: normal;">สามารถรับชมผลงานทั้งหมดในโครงการจินตนาการ สืบสาน วรรณกรรมไทย กับอินทัช ปีที่ 14 ผ่าน Virtual Exhibition และซื้อผลงานศิลปะที่ได้รับรางวัลในปีที่ 14 ได้ที่ <a href="http://www.intouchstation.com" target="_blank">www.intouchstation.com<br></a></span><span style="font-weight: normal;">รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</span></h4>

