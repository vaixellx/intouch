<h4 style="text-align: center;">มาชมกันต่อถึงเทคนิคการสร้างสรรค์งานศิลปะของศิลปินรุ่นเยาว์ ที่ได้นำเอาวัสดุ อุปกรณ์หลากหลายชนิด มาใช้ในการรังสรรค์ผลงานกันบ้าง ซึ่งเป็นการจำแนกประเภทศิลปะโดยอาศัยลักษณะของสื่อวัสดุ และความถนัดของตัวศิลปินเอง โดยในแต่ละเทคนิคนั้น มีความยาก-ง่าย และผลิตผลงานต่างกัน จะมีเทคนิคแบบไหนบ้าง ไปชมกันเลย</h4>
<div><br></div>
<div><img src="https://p-u.popcdn.net/attachments/images/000/031/624/large/Artboard_22.png?1616147580" class="attachment" style="max-width: 100%;"></div>
<div><br></div>
<div><b>ภาพพิมพ์</b></div>
<div>ผลงาน ‘ธรรมชาติหลังใหญ่’ และ ‘ดวงดาวสีน้ำเงิน’ เป็นผลงานศิลปะที่ถูกสร้างสรรค์ขึ้นมาด้วยเทคนิคภาพพิมพ์ โดยวิธีการกดแม่พิมพ์ลงบนกระดาษ หรือผ้า ซึ่งแม่พิมพ์นั้นมีหลายชนิด ไม่ว่าจะเป็น แม่พิมพ์ไม้ แม่พิมพ์โลหะ แม่พิมพ์หิน แม่พิมพ์ตะแกรงไหม ฯลฯ ซึ่งแม่พิมพ์เหล่านั้นศิลปิน ได้สร้างสรรค์ขึ้นมาด้วยตัวของเขาเอง ตามแต่จินตนาการที่ต้องการถ่ายทอดออกมา&nbsp;</div>
<div><br></div>
<div>ภาพพิมพ์เป็นเทคนิคที่มีลักษณะเฉพาะ และต้องใช้ความเชี่ยวชาญเป็นพิเศษ แตกต่างจากงานทัศนศิลป์ประเภทอื่น ๆ ตรงที่ผลงานภาพพิมพ์ศิลปินต้องสร้างแม่พิมพ์ขึ้นมาเป็นสื่อก่อน แล้วจึงผ่านกระบวนการพิมพ์ ถ่ายทอดออกมาเป็นภาพที่ต้องการได้</div>
<div><br></div>
<div>ธรรมชาติหลังใหญ่, ณัฐพล แพงคำ : <a href="http://www.intouchstation.com/awarded-works/14-009/" target="_blank">www.intouchstation.com/awarded-works/14-009/</a></div>
<div>ดวงดาวสีน้ำเงิน, ธัญญฑ์ชนก นันโท : <a href="http://www.intouchstation.com/awarded-works/14-018/" target="_blank">www.intouchstation.com/awarded-works/14-018/</a></div>
<div><br></div>
<div><img src="https://p-u.popcdn.net/attachments/images/000/031/625/large/Artboard_19.png?1616147609" class="attachment" style="max-width: 100%;"></div>
<div><br></div>
<div><b>ภาพพิมพ์หิน (Lithograph)</b></div>
<div>คล้ายกับเทคนิคภาพพิมพ์ แต่เป็นกระบวนการทำภาพพิมพ์ที่มีแม่พิมพ์ผิวเรียบแบน วาดเส้นลงแผ่นหิน นอกจากแผ่นแม่พิมพ์หินเนื้อดีแล้ว แม่พิมพ์ที่ผลิตเป็นพิเศษจากโลหะก็สามารถนำมาใช้กับเทคนิคนี้ได้ ภาพที่เขียนลงบนแม่พิมพ์ จะเขียนด้วยวัสดุที่มีส่วนผสมของไข จากนั้นจะทำแม่พิมพ์ให้ชื้นด้วยน้ำ แล้วจึงนำหมึกมีส่วนผสมของไขกลิ้งลงบนผิวหน้าของแม่พิมพ์ หมึกจะติดกับภาพที่ร่างไว้ด้วยไข แต่จะไม่ติดลงบนผิวแม่พิมพ์ที่เปียกชื้น จากนั้นพิมพ์ภาพโดยผ่านแรงกดจากแท่นพิมพ์ อย่างงาน 'พื้นที่เยียวยา' ที่ได้รางวัลพิเศษในระดับชั้นอุดมศึกษา</div>
<div><br></div>
<div>พื้นที่เยียวยา, ณัฐวุฒิ ไกวัลศิลป์ : <a href="http://www.intouchstation.com/awarded-works/14-041/" target="_blank">www.intouchstation.com/awarded-works/14-041/</a></div>
<div><br></div>
<div><img src="https://p-u.popcdn.net/attachments/images/000/031/626/large/Artboard_20.png?1616147645" class="attachment" style="max-width: 100%;"></div>
<div><br></div>
<div><b>ลายเส้นปากกา</b></div>
<div>การวาดภาพลายเส้นถือเป็นพื้นฐานของการสร้างงานศิลปะ ภาพวาดที่เป็นเส้นอาจมีความสมบูรณ์ในตนเองหรือแต่งเติมด้วยการลงแสงเงาให้เด่นชัดยิ่งขึ้น ซึ่งอุปกรณ์ที่ใช้วาดลายเส้นอาจเป็นได้ทั้ง ดินสอ รวมไปถึง “ปากกา” อย่างผลงาน 'ประชาชนผู้รักชาติ' ที่คว้ารางวัลรองชนะเลิศอันดับ 1 ระดับชั้นประถมศึกษา และ ‘รักเมืองไทย รักวัฒนธรรมไทย’ ที่คว้ารางวัลพิเศษในระดับชั้นมัธยมศึกษาตอนปลาย</div>
<div>การวาดลายเส้นโดยเทคนิคแม้จะไม่มีอะไรยากมาก แต่จะเน้นการไล่น้ำหนักเงาจากอ่อนไปเข้ม และการคุมน้ำหนักมือของเราให้ดี</div>
<div><br></div>
<div>ประชาชนผู้รักชาติ, ภัทรพงศ์ ดำสุวรรณ : <a href="http://www.intouchstation.com/awarded-works/14-003/" target="_blank">www.intouchstation.com/awarded-works/14-003/</a></div>
<div>รักเมืองไทย รักวัฒนธรรมไทย, สุจิตา คงเวช : <a href="http://www.intouchstation.com/awarded-works/14-033/" target="_blank">www.intouchstation.com/awarded-works/14-033/</a></div>
<div><br></div>
<div><img src="https://p-u.popcdn.net/attachments/images/000/031/627/large/Artboard_21.png?1616147672" class="attachment" style="max-width: 100%;"></div>
<div><br></div>
<div><b>ปากกาหมึกซึม</b></div>
<div>เป็นหนึ่งในรูปแบบการเขียนเก่าแก่ ที่มีลักษณะเฉพาะตัว แตกต่างจากปากกาลูกลื่น หรือปากกาอื่น ๆ และยังสามารถนำมาประยุกต์ใช้ในการรังสรรค์งานศิลปะที่สวยงามได้ อย่างงาน ‘พญานาคราช’ ของอัครินทร์ วิรุฬพัฒน์ ที่ใช้เทคนิคการวาดด้วยปากกาหมึกซึม และคว้ารางวัลรองชนะเลิศอันดับ 2 ในระดับชั้นประถมศึกษาการสร้างงานศิลปะด้วยปากกาหมึกซึม นั้นก็มีปากกาหมึกซึมหลายชนิดให้เลือกใช้ มีขนาดของเส้นต่างกัน การใช้จึงขึ้นกับรูปแบบและชนิดของงานออกแบบ ส่วนใหญ่จะวาดลงบนกระดาษร้อยปอนด์</div>
<div><br></div>
<div>พญานาคราช, อัครินทร์ วิรุฬพัฒน์ : <a href="http://www.intouchstation.com/awarded-works/14-006/" target="_blank">www.intouchstation.com/awarded-works/14-006/</a></div>
<div><br></div>
<div><br></div>
<div><img src="https://p-u.popcdn.net/attachments/images/000/031/628/large/Artboard_23.png?1616147693" class="attachment" style="max-width: 100%;"></div>
<div><br></div>
<div><b>ประติมากรรมดินเหนียว</b></div>
<div>ดินเหนียวเป็นดินเนื้อละเอียด ซึ่งมีคุณสมบัติ ทึบน้ำ เหนียว เมื่อให้น้ำในปริมาตรที่เหมาะสม จะสามารถนำมาปั้นเป็นรูปทรงต่าง ๆ ได้ เมื่อนำไปเผาจะแปรสภาพเป็นวัตถุแข็ง ไม่เปลี่ยนรูป ในเชิงด้านศิลปะ ดินเหนียวได้ถูกนำมาประยุกต์ใช้ในการทำเครื่องปั้นดินเผาทำภาชนะ เครื่องใช้ต่าง ๆ และใช้ขึ้นรูปในงานปั้น เพื่อสร้างผลงานทางด้านประติมากรรม อย่างผลงาน ‘ใบบัว' ของณัฐพล เณรธรณี ที่ได้รางวัลรองชนะเลิศอันดับ 2 ระดับชั้นมัธยมศึกษาตอนต้น ก็ได้ใช้เทคนิคนี้ในการสร้างสรรค์ผลงาน</div>
<div><br></div>
<div>ใบบัว, ณัฐพล เณรธรณี : <a href="http://www.intouchstation.com/awarded-works/14-019/" target="_blank">www.intouchstation.com/awarded-works/14-019/</a></div>
<div><br></div>
<div><img src="https://p-u.popcdn.net/attachments/images/000/031/629/large/Artboard_24.png?1616147714" class="attachment" style="max-width: 100%;"></div>
<div><br></div>
<div><b>ตัดแปะ (Collage)</b></div>
<div>เป็นศิลปะของการใช้เทคนิค การตัดแปะ ซึ่งจะใช้ส่วนของหนังสือพิมพ์ นิตยสาร หรือเศษผ้า กระดาษ รูปภาพ สารพัดสิ่งที่หาได้ ติดทั้งหมดลงไปบนกระดาษหรือผ้าใบและยังอาจผสมได้กับเทคนิคอื่น ๆ ของการเขียนภาพ เช่น การร่าง และการระบายสี อย่างที่งาน ‘แผ่นดินทอง แห่งความร่มเย็น’ ของ มนัชชา กลิ่นหอม ได้นำเทคนิคนี้มาประยุกต์ใช้</div>
<div><br></div>
<div>แผ่นดินทอง แห่งความร่มเย็น, มนัชชา กลิ่นหอม : <a href="http://www.intouchstation.com/awarded-works/14-023/" target="_blank">www.intouchstation.com/awarded-works/14-023/</a></div>
<div><br></div>
<div><img src="https://p-u.popcdn.net/attachments/images/000/031/630/large/Artboard_25.png?1616147735" class="attachment" style="max-width: 100%;"></div>
<div><br></div>
<div><b>แกะแผ่นพลาสวูด</b></div>
<div>งาน 'ป่า' ของอดุลย์เดช กองพลี ที่คว้ารางวัลพิเศษในระดับชั้นมัธยมศึกษาตอนปลายเป็นผลงานศิลปะที่ใช้เทคนิคแกะแผ่นพลาสวูด ซึ่งแผ่นพลาสวูดเป็นวัสดุที่นำมาใช้ทดแทนไม้ธรรมชาติด้วยคุณสมบัติที่เหนือกว่าไม้ธรรมชาติ สามารถนำมาใช้งานได้หลากหลาย เช่น เฟอร์นิเจอร์ งานฉลุลายตกแต่งภายนอก-ภายใน งานศิลป์ งานป้ายต่าง ๆ ซึ่งในวงการศิลปะ การใช้เทคนิคนี้ถือว่าเป็นไอเดียที่ดี แถมต้องมีความชำนาญเฉพาะทางอีกด้วย</div>
<div><br></div>
<div>ป่า, อดุลย์เดช กองพลี : <a href="http://www.intouchstation.com/awarded-works/14-034/">www.intouchstation.com/awarded-works/14-034/</a><a href="http://www.intouchstation.com/awarded-works/14-034/" target="_blank"></a></div>
<div><br></div>
<div><br></div>
<h4 style="text-align: center; ">สามารถรับชมผลงานทั้งหมดผ่าน Virtual Exhibition และซื้อผลงานศิลปะที่ได้รับรางวัลในปีนี้ ได้ที่  <a href="http://www.intouchstation.com/3d-exhibition">www.intouchstation.com/3d-exhibition</a></h4>
<h4 style="text-align: center; ">รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</h4>

