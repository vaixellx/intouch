<h5 style="text-align: left;"><img src="https://p-u.popcdn.net/attachments/images/000/031/584/large/blog_cover_%E0%B8%9E%E0%B8%B2%E0%B8%AA%E0%B9%88%E0%B8%AD%E0%B8%87_%E0%B9%80%E0%B8%97%E0%B8%84%E0%B8%99%E0%B8%B4%E0%B8%84%E0%B8%81%E0%B8%B2%E0%B8%A3%E0%B8%AA%E0%B8%A3%E0%B9%89%E0%B8%B2%E0%B8%87%E0%B8%87%E0%B8%B2%E0%B8%99%E0%B8%A8%E0%B8%B4%E0%B8%A5%E0%B8%9B%E0%B9%8C_%E0%B8%95%E0%B8%AD%E0%B8%99%E0%B8%97%E0%B8%B5%E0%B9%88_1-15.jpg?1615789989" class="attachment" style="max-width: 100%;"></h5>
<h5 style="text-align: left;"><br></h5>
<h3 style="text-align: center; ">พาส่อง เทคนิคการสร้างงานศิลป์ จากผลงานของเยาวชนที่ได้รับรางวัลใน โครงการ จินตนาการ อินทัช ปีที่ 14 ตอนที่ 1</h3>
<h5 style="text-align: center; "><span style="font-weight: normal;">จากการรังสรรค์งานศิลปะของเยาวชน ทำให้เราได้เห็นการวาดลวดลายด้วยหลากหลายเทคนิคจากฝีมือของศิลปินรุ่นเยาว์ ซึ่งแต่ละเทคนิคนั้นมีเอกลักษณ์ที่ทำให้ผลงานชิ้นนั้นดูโดดเด่น และแตกต่าง</span></h5>
<h5><div style="text-align: center;"><span style="color: inherit; font-family: inherit; font-weight: normal;">การทำความเข้าใจกับการเลือกใช้เทคนิคของศิลปิน ทำให้เราเข้าใจในศิลปะชิ้นนั้น ๆ มากขึ้น ฉะนั้นแล้ว เราไปชมกันว่าในบรรดาผลงานที่ได้รับรางวัลในปีนี้ จะมีเทคนิคอะไรบ้างที่น้อง ๆ นำมาใช้ ไปชมกันเลย</span><br></div>
</h5>
<h5 style="text-align: left;"><div style="text-align: center;"><br></div>
<img src="https://p-u.popcdn.net/attachments/images/000/031/585/large/Artboard_10.png?1615790054" class="attachment" style="max-width: 100%;"><br></h5>
<h5 style="text-align: left;"><b>สีไม้<br></b><span style="font-weight: normal;">การใช้สีไม้แม้เป็นเทคนิคพื้นฐาน แต่ถ้าได้รับการฝึกฝนให้ชำนาญ ก็สามารถถ่ายทอดงานศิลปะที่สวยงามออกมาได้อย่างผลงานในระดับชั้นประถมศึกษา ‘หน้ากากผี' ของนนทพัทธ์ พุตสุด ที่ได้รางวัลชนะเลิศ และผลงาน ‘เด็กต้นไม้’ ของ วิภาวี อุ่นถิ่น ที่ได้รางวัลรองชนะเลิศอันดับ 2 โดยเอกลักษณ์ของสีไม้ คือ สามารถลงสีได้ง่าย จับถนัดมือ ควบคุมงานได้ดี ให้โทนสีสดใส เหมาะสำหรับใช้บนพื้นผิวเรียบ ส่วนมากวาดบนกระดาษที่มีความหนา 200-300 แกรม เวลาโดนน้ำจะได้ไม่ยุ่ยและขาดง่าย</span></h5>
<h5 style="text-align: left;"><br><span style="font-weight: normal;">หน้ากากผี, นนทพัทธ์ พุตสุด : </span><a href="http://www.intouchstation.com/awarded-works/14-001/" style=""><b>www.intouchstation.com/awarded-works/14-001/</b></a></h5>
<h5 style="text-align: left;"><span style="font-weight: normal;">เด็กต้นไม้, วิภาวี อุ่นถิ่น : </span><a href="http://www.intouchstation.com/awarded-works/14-005/" style=""><b>www.intouchstation.com/awarded-works/14-005/</b></a><a href="http://www.intouchstation.com/awarded-works/14-005/" target="_blank" style="background-color: rgb(255, 255, 255);"><u></u></a></h5>
<h5 style="text-align: left;"><a href="http://www.intouchstation.com/awarded-works/14-005/" target="_blank" style="background-color: rgb(255, 255, 255);"><u><br></u></a></h5>
<h5 style="text-align: left;"><a href="http://www.intouchstation.com/awarded-works/14-005/" target="_blank" style="background-color: rgb(255, 255, 255);"><u><br></u></a><img src="https://p-u.popcdn.net/attachments/images/000/031/586/large/Artboard_11.png?1615790100" class="attachment" style="max-width: 100%;"><br></h5>
<h5 style="text-align: left;"><b style="">สีน้ำ<br></b><span style="font-weight: normal;">สีน้ำลักษณะเด่นเลยคือ ความโปร่งใส เวลาระบายต้องใช้พู่กันแตะสีละลายกับน้ำ ระบายบนกระดาษขาว สีน้ำเป็นสีที่ต้องใช้ความชำนาญสูงเพราะผิดพลาดแล้วจะแก้ไขได้ยาก ควรระบายไปครั้งเดียว ไม่ควรระบายซ้ำ เพราะจะทำให้สีหม่น และควรรักษาให้พู่กันสะอาดอยู่เสมอเมื่อต้องการเปลี่ยนสีใหม่ นอกจากนั้นสีน้ำเป็นสีที่ไม่นิยมใช้สีขาวหรือสีดำผสมเพื่อให้อ่อนลงหรือเข้มขึ้น แต่จะใช้สีกลางหรือสีตรงข้ามผสมแทน ชมผลงานที่สร้างสรรค์โดยสีน้ำออกมาได้สวยงามกับผลงาน 'สัมพันธภาพโลกของเรา' ของ ปรีดี ผโลปกรณ์ ที่ได้รางวัลรองชนะเลิศอันดับ 1 ระดับชั้นประถมศึกษา</span></h5>
<h5 style="text-align: left;"><span style="font-weight: normal;"><br>สัมพันธภาพโลกของเรา, ปรีดี ผโลปกรณ์ : </span><a href="http://www.intouchstation.com/awarded-works/14-004/" style=""><b>www.intouchstation.com/awarded-works/14-004/</b><br></a></h5>
<h5 style="text-align: left;"><br><img src="https://p-u.popcdn.net/attachments/images/000/031/588/large/Artboard_13.png?1615790233" class="attachment" style="max-width: 100%;"><br></h5>
<h5 style="text-align: left;"><b>สีน้ำมัน<br></b><span style="font-weight: normal;">สีน้ำมันเป็นการระบายสีที่ใช้น้ำมันเป็นหลัก คุณสมบัติของสีน้ำมันคือ เป็นสีชนิดแห้งช้า ที่เข้มข้นและทึบแสง อาจจะต้องใช้น้ำยาละลายสี (White Spirit) เพื่อลดความเข้มข้นของสี เคล็ดลับการระบายสีน้ำมันต้องระบายสีจากเข้มไปอ่อน เหมือนกับผลงานในระดับชั้นอุดมศึกษา ‘บวชป่า’ ของ วรุฒม์ ผ่องภักต์ และ ‘กายและใจ' ของสุรสิษฐ์ โสดาตา ที่เห็นได้ว่ามีการระบายทับลงไปเรื่อย ๆ ค่อย ๆ เกลี่ย จนผลงานเสร็จสมบูรณ์ อีกทั้งสีน้ำมันสามารถแก้ไขได้เรื่อย ๆ เพราะสามารถระบายทับได้ และสีชนิดนี้เหมาะจะวาดบนผ้าใบ</span></h5>
<h5 style="text-align: left;"><br><span style="font-weight: normal;">บวชป่า, วรุฒม์ ผ่องภักต์ : </span><a href="http://www.intouchstation.com/awarded-works/14-040/" target="_blank" style=""><b>www.intouchstation.com/awarded-works/14-040/</b></a></h5>
<h5 style="text-align: left;"><span style="font-weight: normal;">กายและใจ, สุรสิษฐ์ โสดาตา : </span><a href="http://www.intouchstation.com/awarded-works/14-043/"><b>www.intouchstation.com/awarded-works/14-043/</b><br></a></h5>
<h5 style="text-align: left;"><br><img src="https://p-u.popcdn.net/attachments/images/000/031/589/large/Artboard_14.png?1615790343" class="attachment" style="max-width: 100%;"><br></h5>
<h5 style="text-align: left;"><b>สีอะครีลิค<br></b><span style="font-weight: normal;">ถือเป็นสีที่นักวาดรูปนิยมใช้กันมากในวงการงานวาด แม้สีอะคริลิคจะเป็นการระบายสีที่ใช้ น้ำ เป็นตัวผสม มีคุณสมบัติสีแห้งเร็ว ทึบแสง ติดแน่นและทนทาน สำหรับผลงานในระดับชั้นมัธยมศึกษาตอนปลาย ‘อีสานบ้านเฮา’ ของ ธีรภัทร พรมชัย และ ‘สวนอันสดใส’ ของ จุฑามณี คำดำ ที่ได้รับรางวัลพิเศษ ก็ได้มีการใช้สีชนิดนี้ และสีนี้ยังสามารถนำไปใช้กับงานหลากหลายประเภท ระบายได้กับหลายวัสดุพื้นผิวไม่ว่าจะเป็นไม้ โลหะ พลาสติก แก้ว ผ้า และกระดาษ เป็นต้น</span></h5>
<h5 style="text-align: left;"><br><span style="font-weight: normal;">อีสานบ้านเฮา, ธีรภัทร พรมชัย : </span><a href="http://www.intouchstation.com/awarded-works/14-032/" target="_blank" style=""><b>www.intouchstation.com/awarded-works/14-032/</b><br></a></h5>
<h5 style="text-align: left;"><span style="font-weight: normal;">สวนอันสดใส, จุฑามณี คำดำ : </span><a href="http://www.intouchstation.com/awarded-works/14-035/"><b>www.intouchstation.com/awarded-works/14-035/<br></b></a></h5>
<h5 style="text-align: left;"><br><img src="https://p-u.popcdn.net/attachments/images/000/031/590/large/Artboard_12.png?1615790393" class="attachment" style="max-width: 100%;"></h5>
<h5 style="text-align: left;"><b>สีโปสเตอร์<br></b><span style="font-weight: normal;">ผลงานอย่าง 'วิถีธรรมชาติที่งดงาม' และ ‘หิ่งห้อย แมลง มหัศจรรย์’ สร้างสรรค์โดยสีที่เราคุ้นเคยกันดีอย่าง สีโปสเตอร์ ซึ่งเป็นสีน้ำชนิดหนึ่งเนื่องจากมีน้ำเป็นส่วนผสม เนื้อสีข้นค่อนข้างหยาบคล้ายแป้งและมีคุณสมบัติทึบแสง สีโปสเตอร์ นอกจากการใช้พู่กันเกลี่ยสีซ้ำที่ได้แล้ว ยังนิยมผสมกับสีขาวเมื่อต้องการให้สีอ่อนลง และเมื่อต้องการให้สีนั้นมืดเข้มขึ้น ก็ให้ผสมด้วยสีดำตามปริมาณที่ต้องการ แถมสีโปสเตอร์เหมือนกันกับสีน้ำตรงที่เมื่อจะใช้ในการระบายภาพวาดจะต้องผสมน้ำก่อน</span></h5>
<h5 style="text-align: left;"><br><span style="font-weight: normal;">วิถีธรรมชาติที่งดงาม, ปณิตา โชติรัส : </span><a href="http://www.intouchstation.com/awarded-works/14-024/" target="_blank" style=""><b>www.intouchstation.com/awarded-works/14-024/</b></a></h5>
<h5 style="text-align: left;"><span style="font-weight: normal;">หิ่งห้อย แมลง มหัศจรรย์, ปุญญิศา สดใส :&nbsp;</span><a href="http://www.intouchstation.com/awarded-works/14-012/"><b>www.intouchstation.com/awarded-works/14-012/</b><br></a></h5>
<h5 style="text-align: left;"><br><img src="https://p-u.popcdn.net/attachments/images/000/031/591/large/Artboard_16.png?1615790443" class="attachment" style="max-width: 100%;"><br></h5>
<h5 style="text-align: left;"><b>สื่อผสม<br></b><span style="font-weight: normal;">ผลงาน ‘เสน่ห์กทม’ ของกัลยณัฏฐ์ โอษธีศ และ ‘สร้างสวรรค์' ของวิกาวี รัตตมณี ได้ใช้เทคนิคและวิธีการสื่อผสม ด้านทัศนศิลป์หลาย ๆ แขนงมาผสานกัน ทำให้เกิดผลงานที่ดึงความโดดเด่นของแต่ละเทคนิคและแสดงออกถึงอารมณ์ของผู้สร้างผลงาน ซึ่งวัสดุที่ใช้ในสื่อผสม นอกจากสีต่าง ๆ แล้ว ยังสามารถหาได้จากวัสดุธรรมชาติต่าง ๆ เช่น โลหะ ไม้ เป็นต้น</span></h5>
<h5 style="text-align: left;"><br><span style="font-weight: normal;">เสน่ห์กทม, กัลยณัฏฐ์ โอษธีศ : </span><a href="http://www.intouchstation.com/awarded-works/14-015/" target="_blank" style=""><b>www.intouchstation.com/awarded-works/14-015/</b><br></a></h5>
<h5 style="text-align: left;"><span style="font-weight: normal;">สร้างสวรรค์, วิกาวี รัตตมณี : </span><a href="http://www.intouchstation.com/awarded-works/14-044/"><b>www.intouchstation.com/awarded-works/14-044/</b><br></a></h5>
<h5 style="text-align: left;"><br></h5>
<h4 style="text-align: center; ">สามารถรับชมผลงานทั้งหมดผ่าน Virtual Exhibition และซื้อผลงานศิลปะที่ได้รับรางวัลในปีนี้ ได้ที่&nbsp;&nbsp;<a href="http://www.intouchstation.com/3d-exhibition/" style="" target="_blank"><u style=""><b>www.intouchstation.com/3d-exhibition/</b></u></a> รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</h4>

