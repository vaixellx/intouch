<h4>ประติมากรรม “ใบบัว” ที่ไหม้เกรียมคือภาพสะท้อนของปัญหาธรรมชาติที่ ณัฐพล เณรธรณี หรือมิก เลือกนำมาใช้ในการตีโจทย์ “รักษ์สิ่งแวดล้อม รักษ์โลกของเรา” </h4>
<h4>อะไรคือเบื้องหลังของงานชิ้นนี้ มีที่มาที่ไปอย่างไร วันนี้เราพาไปพูดคุยกับเยาวชนคนเก่งจากโรงเรียนนางรอง ที่คว้ารางวัลรองชนะเลิศอันดับ 2 ในระดับชั้นมัธยมศึกษาตอนต้น กับผลงานที่ชื่อว่า “ใบบัว” ผลงานประติมากรรมดินเหนียวเพียงชิ้นเดียวที่ได้รับรางวัลในโครงการจินตนาการ สืบสาน วรรณกรรมไทยกับอินทัช ปีที่ 14</h4>
<p style="text-align: center; "><img src="https://p-u.popcdn.net/attachments/images/000/031/961/large/intouch_%E0%B8%9A%E0%B8%97%E0%B8%AA%E0%B8%B1%E0%B8%A1%E0%B8%A0%E0%B8%B2%E0%B8%A9%E0%B8%93%E0%B9%8C_cover-10.jpg?1618134525" class="attachment" style="max-width: 100%;"><i style="color: inherit; font-family: inherit; font-size: 14px; text-align: center;">มิก - ณัฐพล เณรธรณี กับผลงานใบบัว</i></p>
<h4 style="">มิกเริ่มต้นสนใจศิลปะได้อย่างไร<br><span style="font-weight: normal;">เริ่มสนใจตั้งแต่ประถม โดยสิ่งที่จุดประกายในการเริ่มทำงานศิลปะคือเห็นผลงานของเพื่อน ๆ คุณครู เลยอยากสร้างสรรค์ผลงานเองบ้าง นอกจากนี้ยังมีความชื่นชอบอาจารย์เฉลิมชัย ซึ่งเป็นหนึ่งในกรรมการตัดสินโครงการจินตนาการ สืบสาน วรรณกรรมไทยกับอินทัช ปีที่ 14 นี้ด้วย</span></h4>
<h4 style=""><span style="font-weight: normal;"><br></span><br>เรียนรู้ศิลปะจากที่ไหน<br><span style="font-weight: normal;">ได้เรียนศิลปะกับคุณครูหลังเลิกเรียน โดยจะเป็นการฝึกซ้อมเทคนิคงานปั้นและงานวาด นอกจากนี้ยังมีการศึกษาด้วยตนเองอีกเช่นกันผ่านทางอินเทอร์เน็ต</span></h4>
<h4 style=""><span style="font-weight: normal;"><br></span><br>สไตล์ และเทคนิคที่เราถนัด<br><span style="font-weight: normal;">เทคนิคที่ถนัดและชอบที่สุดคืองานปั้นดิน โดยปั้นเป็นรูปทรงต่าง ๆ นอกจากงานปั้นก็ยังถนัดงานสเก๊ตช์และการวาดลายเส้นอีกด้วย</span></h4>
<h4 style=""><span style="font-weight: normal;"><br></span><br>อนาคตอยากเรียนต่อด้านศิลปะ และทำงานด้านศิลปะเป็นอาชีพไหม<br><span style="font-weight: normal;">ในอนาคตอยากเรียนต่อมหาวิทยาลัยศิลปากรหรือเพาะช่าง สาขาประติมากรรม เพราะชอบงานปั้นงานทำมือเป็นส่วนตัว โดยหลังจากเรียนจบมีอาชีพที่ใฝ่ฝันคือเป็นครู </span></h4>
<h5 style=""><span style="font-weight: normal;"><br></span></h5>
<h5 style="text-align: center; "><img src="https://p-u.popcdn.net/attachments/images/000/031/962/large/227336.jpg?1618134660" class="attachment" style="max-width: 100%;"><i style="font-weight: normal; color: inherit; font-family: inherit; font-size: 14px; text-align: center;">“ใบบัว” ผลงานส่วนตัวที่น้องมิกชื่นชอบ และหยิบมาให้เราชม</i></h5>
<h6 style="text-align: center; "><img src="https://p-u.popcdn.net/attachments/images/000/031/963/large/14-019.jpg?1618134702" class="attachment" style="max-width: 100%;"><i style="color: inherit; font-family: inherit; font-weight: normal;">ผลงานประติมากรรมดินเหนียว “ใบบัว” ที่ได้รับรางวัลรองชนะเลิศอันดับ 2 ระดับชั้นมัธยมศึกษาตอนต้น ในโครงการจินตนาการ สืบสาน วรรณกรรมไทย กับอินทัช ปีที่ 14 <a href="http://www.intouchstation.com/awarded-works/14-019" target="_blank">www.intouchstation.com/awarded-works/14-019</a></i></h6>
<h6 style="text-align: left;"><span style="font-weight: normal;"><i><br></i></span></h6>
<h4 style="text-align: left;">ที่มาของผลงาน “ใบบัว” และทำไมถึงเลือกวรรณกรรมเรื่อง “ความสุขของกะทิ” มาถ่ายทอดเป็นผลงานชิ้นนี้<br><span style="font-weight: normal;">เพราะส่วนตัวมีความชื่นชอบใบบัว เนื่องจากมีความอ่อนพลิ้วสวยงาม ส่วนที่เลือกวรรณกรรมเรื่อง “ความสุขของกะทิ” มาถ่ายทอดเป็นงานประติมากรรมชิ้นนี้ เพราะประทับใจบรรยากาศบ้านของกะทิที่เต็มไปด้วยทุ่งนาที่มีลำคลองที่เต็มไปด้วยดอกบัว ซึ่งผมประทับใจตอนที่ตาพากะทิไปเก็บสายบัว เพื่อมาทำอาหารกลางวัน จึงนำมาสร้างเป็นงานศิลปะชิ้นนี้ครับ</span></h4>
<h4 style="text-align: left;"><span style="font-weight: normal;"><br></span><span style="font-weight: normal;"><br></span><span style="color: inherit; font-family: inherit;">เทคนิคที่ใช้ในภาพนี้<br></span><span style="font-weight: normal;">เทคนิคที่เลือกใช้เป็นการปั้น เพราะโดยส่วนตัวเป็นคนชอบปั้นดินเหนียวและถนัดอยู่แล้ว โดยสีของใบบัวที่เป็นดำ ๆ เป็นสีที่ได้มาจากกระบวนการเผาดิน ซึ่งอุณหภูมิที่แตกต่างก็จะให้สีของดินที่แตกต่างกันออกไป โดยผลงานใบบัวชิ้นนี้ก็ได้มีการทำหลายครั้งกว่าจะได้สี และรูปทรงที่ถูกใจ  </span><span style="font-weight: normal;"><br></span><span style="font-weight: normal;"><br></span>ความหมายที่แฝงอยู่ในผลงานประติมากรรม “ใบบัว”<br><span style="font-weight: normal;">จากรูปลักษณ์ที่เห็นในงานประติมากรรมชิ้นนี้ อยากสะท้อนให้เห็นถึงธรรมชาติที่สวยงามที่หาได้น้อยลงในปัจจุบัน มีเเต่คนทิ้งขยะใช้สารเคมี ปล่อยน้ำเสีย ทำให้คลองมีความตื้นเขิน สกปรก มีเเต่ขยะ ผมอยากให้ทุกคนหันมาใส่ใจธรรมชาติ เเละสิ่งเเวดล้อมกันมากขึ้น โดยเริ่มจากตัวเรา เช่นการไม่ทิ้งขยะมูลฝอย การไม่ใช้สารเคมี ในชุมชนควรลด ละ เลิก การใช้สารเคมีที่เป็นอันตราย เพื่อจะให้ธรรมชาติและสิ่งแวดล้อมอุดมสมบูรณ์ตลอดไปครับ</span></h4>
<h5 style="text-align: left;"><span style="font-weight: normal;"><br></span></h5>
<h6 style="text-align: center;"><img src="https://p-u.popcdn.net/attachments/images/000/031/964/large/intouch_%E0%B8%9A%E0%B8%97%E0%B8%AA%E0%B8%B1%E0%B8%A1%E0%B8%A0%E0%B8%B2%E0%B8%A9%E0%B8%93%E0%B9%8C_cover-08.png?1618134816" class="attachment" style="max-width: 100%;"><span style="font-weight: normal;"><i>ผลงาน “ใบบัว” บน Online Exhibition&nbsp;</i><a href="http://www.intouchstation.com/3d-exhibition" target="_blank" style="font-family: inherit; background-color: rgb(255, 255, 255);">www.intouchstation.com/3d-exhibition</a></span><br></h6>
<h4 style="text-align: left; "><span style="color: inherit; font-family: inherit;">คิดว่าการอ่านวรรณกรรมช่วยเสริมสร้างจินตนาการในการสร้างสรรค์ผลงานศิลปะอย่างไร<br></span><span style="font-weight: normal;"><span style="color: inherit; font-family: inherit;">วรรณกรรมถือเป็นการนำคำมาประดิษฐ์ และเราสามารถนำมาประยุกต์เป็นภาพวาดได้โดยใช้จินตนาการ โดยปกติเวลาจะรังสรรค์ผลงาน มักจะเป็นการตั้งโจทย์ให้กับตัวเองก่อน หรือบางทีก็ได้รับแรงบันดาลใจมาจากศิลปินในดวงใจอย่างอาจารย์เฉลิมชัย โฆษิตพิพัฒน์</span></span></h4>
<h4 style="text-align: left; "><span style="font-weight: normal;"><span style="color: inherit; font-family: inherit;"><br></span></span><span style="font-weight: normal;"><span style="color: inherit; font-family: inherit;"><br></span></span><span style="color: inherit; font-family: inherit;">ศิลปะมีประโยชน์อย่างไรกับชีวิตของเรา<br></span><span style="font-weight: normal;"><span style="color: inherit; font-family: inherit;">มีประโยชน์เพราะช่วยสร้างสมาธิ และเป็นการใช้เวลาว่างให้เป็นประโยชน์</span></span></h4>
<h4 style="text-align: left; "><span style="font-weight: normal;"><span style="color: inherit; font-family: inherit;"><br></span></span><span style="font-weight: normal;"><span style="color: inherit; font-family: inherit;"><br></span></span><span style="font-weight: normal;"><span style="color: inherit; font-family: inherit;">สามารถรับชมผลงานทั้งหมดในโครงการจินตนาการ สืบสาน วรรณกรรมไทย กับอินทัช ปีที่ 14 ผ่าน Virtual Exhibition และซื้อผลงานศิลปะที่ได้รับรางวัลในปีที่ 14 ได้ที่ </span></span><a href="http://www.intouchstation.com" target="_blank">www.intouchstation.com</a><span style="font-weight: normal;"><span style="color: inherit; font-family: inherit;">&nbsp;</span></span><span style="font-weight: normal;"><span style="color: inherit; font-family: inherit;">รายได้ทั้งหมดโดยไม่หักค่าใช้จ่ายสมทบทุนมูลนิธิสมเด็จพระเทพรัตนราชสุดา เป็นทุนการศึกษาของนักเรียนที่ขาดแคลนทุนทรัพย์ในโครงการบัณฑิตคืนถิ่น</span></span></h4>
<h6 style="text-align: center;"><span style="font-weight: normal;"><i><br></i></span></h6>
<h6 style="text-align: left;"><i style="font-weight: normal;"><br></i></h6>

